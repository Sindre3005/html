<!DOCTYPE html>
<html lang="en">

<head>
    <title>Nyhetssak</title>
    <link rel="stylesheet" href="Nyhetssak.css">
</head>

<body>
    <h1>Fikk Nav-stans for et halvår siden: –⁠ Uverdig behandling</h1>
    <p>Sist uke satte flere regionale Nav-kontorer stopp for nye arbeidstiltak. –⁠ For mange kom Nav-sjokket nå.
        For meg kom det i mai, sier arbeidsledige Lara Solem (55).</p>
        <img src="https://akamai.vgc.no/v2/images/051e10e0-b78a-4989-ab4a-a27fdf9537bc?format=auto&w=2160&s=3725fb464d4099151d9dee9d653e7730b8841715" alt="">
    <p>Ifølge Solem fikk hun i mai beskjed fra Nav om at de ikke kunne betale lønnstilskudd for at hun kunne komme ut i
        jobb. Da var det allerede stans i denne formen for arbeidstiltak ved hennes lokale Nav-kontor i Oslo, forteller
        den tidligere arkivaren.

        «Dette er ikke lenger opp til oss, politikerne har strammet inn», var den skriftlige beskjeden hun fikk fra Nav.
        VG har sett meldingen.

        «Det betyr at det er flere vi følger opp som mister gode jobbmuligheter»,
        fortsatte Nav-meldingen adressert til Solem videre.</p>
    <q>Nav sier i dag at det ikke er riktig at politikerne har strammet inn.
        Les hele svaret lenger nede i denne saken.</q>
    <p>Nav har vært i hardt vær den siste tiden med krav om
        å skrote hele systemet og en skytehendelse i Oslo.</p>
    <q>Sist onsdag ble det kjent at Nav Oslo hadde fått ordre om å stanse å gi folk nye arbeidstiltak.
        Stansen var gjeldende fra torsdag 14. august.</q>
    <q>Nav bekreftet at tiltaksstoppen kunne gjelder mange fylker.</q>
    <q>Mange som jobber med arbeidstiltak ble sinte og overrasket over den plutselige beskjeden før
        Nav-direktøren gikk ut og hevdet at tiltakskaoset skyldtes «manglende kommunikasjon».</q>
    <p>– Å innføre bråstopp med 24 timers varsel er en uverdig behandling av mennesker i en sårbar situasjon, sier
        Christine Schaanning,
        direktør for arbeid og inkludering i NHO Service og handel, til VG.</p>
    <p>Andre bedriftsledere VG har snakket med mener at Nav dumper egne problemer på sine eksterne samarbeidspartnere.

        Fredag gikk Nav-direktør Hans Christian Holte ut i «Dagsnytt 18» og avviste at det var snakk om tiltaksstopp,
        men uttalte at han skulle undersøke om Nav «har vært litt for harde på labben».</p>
        <h2>– Ingen nyhet</h2>
        <p>En som ikke ble overrasket, var altså Nav-bruker Lara Solem som fikk høre i mai at det var slutt på arbeidstiltaket lønnstilskudd.

– For meg var onsdagens melding ingen nyhet. Noen må ha visst om det i Nav, tenker jeg. Jeg visste det jo, sier Solem da VG intervjuer henne hjemme på Fagerborg i Oslo.

Lønnstilskudd er en ordning hvor Nav betaler deler av den ansattes lønn i en viss periode.</p>
</body>

</html>